# Регионален и секторен анализ на влиянието на минималната работна заплата върху заетостта

## Обща информация

Хранилището съдържа монографията "Регионален и секторен анализ на влиянието на минималната работна заплата върху заетостта" (Косулиев, 2021), както и използваните данни със скрипт за обработката им. 

Монографията може да бъде свалена като [pdf файл](Monografiq-Kosuliev.pdf).

Чрез [скрипта](minwage.R) би трябвало да е възможно да се обработят данните в директория [data](data/) и да се получат описаните резултати в монографията, но самият скрипт не е добре коментиран и не следва нейната структура, така че може да бъде труден за разбиране. Обработката е с _Microsoft R Open 3.5.3_ и съответстващите за тази версия допълнителни пакети.

## Данни

Повечето данни са от системата Инфостат на НСИ или от Евростат. Някои обаче не са лесно достъпни от други места, затова са описани по-долу:

### Брой наети на трудов договор и тяхното заплащане по общини

* Данните са годишни
* Източник е НСИ, получени са срещу заплащане
* Обхващат периода 2011-2017 г.
* Файлът е [достъпен тук](data/nsi_po_obshtini.csv)
* Имената на колоните са: "oblast", "obshtina", "godina", "naeti", "godzaplata". Последната заплата е средната брутна годишна заплата в лева за съответната община.

### Брой безработни по общини

* Данните са месечни
* Източник е Агенцията по заетостта, получени са при поискване. В суров вид на данните всеки месец е в отделен файл във формат на Excel, след последваща обработка са събрани в един файл.
* Обхващат периода януари 2010 г. - декември 2018 г.
* Файлът е [достъпен тук](data/az_bezrabotnipoobshtini.csv).
* Имената на колоните са: "nuts3ekatte","laucode","obshtina","period","ikonaktiwni","regbezr". Броят на регистрираните безработни е в последната колона. "ikonaktiwni" може да бъде игрорирана, тъй като АЗ явно използва информация за икономически активните от друго място, която обаче не се актуализира и през почти целия период остава една и съща. Периодът е представен в колоната "period" като "годинамесец", например януари 2012 г. е "201201".

### Наети на минимална работна заплата в Област Русе

* Данните са тримесечни
* Източник е НСИ, ТСБ-Север. По принцип НСИ не публикува данни за наетите на минимална заплата. В разглеждания период това е инициатива на тогавашното ръководство на "Статистически изследвания - Русе". Оповестяването им е в прессъобщенията до регионалните медии, които са използвани за съставянето на таблицата.
* Обхващат периода 2007-2017 г. (трето тримесечие). Има прекъсване на времевия ред през второто тримесечие на 2009 г. и през четвъртото тримесечие на 2010 г.
* Файлът е [достъпен тук](Ruse_minwage.csv).

### Наети на трудов договор и заплащане по икономически дейности

* Данните са тримесечни
* Източник е НОИ, получени са при поискване. Подобни данни има и НСИ, но при по-високо ниво на агрегация. Тук разбивката е по 87 вида икономически дейности ([виж описанието](noi_sektori_trimesechni_legenda.txt) към файла с данните).
* Обхващат периода 2013-2018 г.
* Файлът е [достъпен тук](noi_sektori_trimesechni.csv).


